---
author: Byrokrates
comments: true
date: 2013-06-10 23:16:18+00:00
layout: post
link: http://byrokrates.cz/2013/06/10/dobre-cteni-odjinud-cisla-sir-humphrey-a-fukuyama-o-dobrem-vladnuti/
slug: dobre-cteni-odjinud-cisla-sir-humphrey-a-fukuyama-o-dobrem-vladnuti
title: 'Dobré čtení odjinud: čísla, Sir Humphrey a Fukuyama o dobrém vládnutí'
wordpress_id: 206
categories:
- Zajímavé čtení odjinud
tags:
- Evidence based policy
- Fukuyama
- Good Governance
- Strategie
- UK
---

**Sir Humphrey doopravdy**

[Jeremy Heyood: the other power in Downing Street](http://www.ft.com/intl/cms/s/2/a4d942ce-ce40-11e2-a13e-00144feab7de.html): Víkendové Financial Times otiskly skvělý profil Jeremy Heywooda, nejvyššího britského úředníka, který zastává pozici "Sira Humphreyho" ze stejnojmeného seriálu. Text rozhodně stojí za přečtení - skvěle ukazuje jemnou rovnováhu mezi mocí politiků a úředníků a mezi rolí úředníka jako premiérova poradce (ne, pane premiére) a jako člověka zodpovědného za uvádění premiérových rozhodnutí do praxe (provedu, pane premiére). Na webu FT je třeba se zdarma zaregistrovat.

<!-- more -->

**Statistika nuda je**

The Economist tento týden [píše o přešlapech politiků ve světě statistik a čísel](http://www.economist.com/news/britain/21579016-coalition-government-showing-worrying-disregard-data-stats-spats-and-spads) - a mimo jiné i o Andrew Dilnotovi, někdejším šéfovi vlivného ekonomického think tanku IFS, který nyní zastává roli předsedy britské Statistical Authority, která mu dává pravomoc prostřednictvím dopisu praštit přes prsty kohokoli, kdo se veřejně dopustí zavádějícího nebo účelového zacházení s čísly - před nedávnem si vzal na paškál premiéra Camerona za to, že si spletl dluh a deficit. Časopis také varuje před neuváženým osekáváním sběru užitečných statistik. Podobný varovný prst zdvihá v Macháčkově výměně [Daniel Münich](http://dialog.ihned.cz/machacek/c1-60018170-v-cem-jste-se-jako-ekonomove-spletli). A konečně: Tim Harford se [velmi břitce pouští](http://timharford.com/2013/06/a-statistical-needle-in-a-bureaucratic-haystack/) do takřka nepoužitelné webové stránky britského statistického úřadu. S výhradami by to šlo přeložit a jen nahradit slova tak, aby se text vztáhl na prezentaci Českého statistického úřadu, i když se ji poslední dobou daří zlepšovat.

**Strategie dobrá a zlá**

Pro milovníky veřejných strategií doporučuji dva nedávné články, které vyšly v časopise BCG Perspectives:



	
  * [Adaptive Strategy in Government](https://www.bcgperspectives.com/content/articles/public_sector_future_strategy_adaptive_strategy_in_government/)

	
  * [Strategy Is Dead, Long Live Strategy](https://www.bcgperspectives.com/content/articles/public_sector_business_unit_strategy_strategy_is_dead_long_live_strategy/)


Pro zajímavost dodávám, že jeden z autorů James Purnell je bývalý poslanec za Labour Party.

**Dobré vládnutí, dobré praxe a Fukuyama**

A na ještě akademičtějším ale o nic méně zajímavém konci světa doporučuji následující:



	
  * [Debata mezi Francisem Fukuyamou a několika experty](http://governancejournal.net/2013/03/04/fukuyama-asks-what-is-governance/) na téma "dobré vládnutí"

	
  * Velmi dobrý [working paper](http://www.cgdev.org/files/1426292_file_Andrews_Pritchett_Woolcock_traps_FINAL.pdf) Center for Global Development (Matt Andrews, Lant Pritchett & Michael Woolcock) o problematice přejímání "dobrých praxí" v rozvojových zemích. Stojí za zamyšlení i v českém kontextu:




<blockquote>Many reform initiatives in developing countries fail to achieve sustained improvements in performance because they are merely isomorphic mimicry—that is, governments and organizations pretend to reform by changing what policies or organizations look like rather than what they actually do. In addition, the flow of development resources and legitimacy without demonstrated improvements in performance undermines the impetus for effective action to build state capability or improve performance. This dynamic facilitates “capability traps” in which state capability stagnates, or even deteriorates, over long periods of time even though governments remain engaged in developmental rhetoric and continue to receive development resources.</blockquote>
