---
author: Byrokrates
comments: true
date: 2014-04-12 13:19:26+00:00
layout: post
link: http://byrokrates.cz/2014/04/12/inovace-ve-verejne-sprave/
slug: inovace-ve-verejne-sprave
title: 'Inovace ve státní správě: někdy stačí málo'
wordpress_id: 653
categories:
- Lepší státní správa
---

Minulý týden přinesl dvě dílčí, ale pozoruhodné, inovace k komunikaci státní správy s veřejností.

Britské ministerstvo práce se rozhodlo své rady pro práci hledající občany [zveřejnit ve formě Buzzfeedu](http://www.buzzfeed.com/dwpgovuk/11-steps-to-an-awesome-job-interview-mcz6). Na státní organizace relativně neotřelý přístup ke komunikaci.

České ministerstvo vnitra se rozhodlo ve svých inzerátech na pracovní pozice [zveřejnit plat](http://www.mvcr.cz/clanek/ministerstvo-vnitra-cr-hleda-uchazece-eu-administrator-ka.aspx), který může očekávat úspěšný uchazeč. V české státní správě nevídaný krok.

<!-- more -->

Česká inovace je v tomto případě ve srování s běžnou  praxí radikálnější a nejspíš užitečnější než ta britská. Pokud se ji podaří rozšířit na zbytek státní správy, je to příležitost díky drobné změně s téměř nulovými náklady přispět ke kvalitě státní správy.

Je to výrazné zlepšení proti doposud běžné (a zcela zbytečné) informaci "nabízíme ohodnocení podle nařízení vlády 564/2006".

Posouvá nás blíž ke světové dobré praxi najímání ve veřejné správě ([příklad](https://www.civilservicejobs.service.gov.uk/csr/index.cgi), [příklad](https://www.civilservicejobs.service.gov.uk/csr/index.cgi?SID=cmVxc2lnPTEzOTczMDc0NjgtYmFkNDRiM2QzMjQ1MWE3ZmRlNTY4ZTJhZGUwMGRhMzc4ZTNhNTU0OQ==), [příklad](https://bund.jobboerse.gv.at/sap/bc/webdynpro/sap/hrrcf_a_posting_apply?PARAM=cG9zdF9pbnN0X2d1aWQ9MDA1MDU2QTExNDIyMUVFM0FDQTE4N0Y5NkEzM0QzRDAmY2FuZF90eXBlPUVYVA%3d%3d&sap-client=100&sap-language=DE#)).

A konečně tato změna poskytuje naději, že se k dobré praxi budeme blížit i v ostatních ohledech, především co se týče komunikace s uchazeči, průběhu výběrových řízení, způsobu informování o volných místech, a ostatně i (ne)inzerování pracovních příležitostí.
