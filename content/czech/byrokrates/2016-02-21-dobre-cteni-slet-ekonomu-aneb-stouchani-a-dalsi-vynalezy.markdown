---
author: Byrokrates
comments: true
date: 2016-02-21 21:02:14+00:00
layout: post
link: http://byrokrates.cz/2016/02/21/dobre-cteni-slet-ekonomu-aneb-stouchani-a-dalsi-vynalezy/
slug: dobre-cteni-slet-ekonomu-aneb-stouchani-a-dalsi-vynalezy
title: 'Dobré čtení: slet ekonomů aneb šťouchání a další vynálezy'
wordpress_id: 1475
categories:
- Zajímavé čtení odjinud
---

V lednu proběhla konference Americké ekonomické společnosti. Mnohé z debat a přednášek jsou na poměry akademických konferencí až nečekaně relevantní pro svět veřejných politik. Ty nejpodstatnější části si můžete [pustit ze záznamu](https://www.aeaweb.org/webcasts/2016/index.php).

Pokud máte pifku na jakýkoli z výchozích bodů neoklasické ekonomie, v [přednášce Richarda Thalera](https://www.aeaweb.org/webcasts/2016/Behavioral.php) najdete střeliva dostatek.

![](http://byrokrates.cz/wp-content/uploads/2016/01/wpid-Thaler1.png)

<!-- more -->

Thaler prostřednictvím vtípků pro ekonomické nerdy (“the invisible hand wave”; “explainawaytions”; “při řešení jednoduchých problémů počítejme s Rogoffy, ale nepočítejme s Gandhími - raději předpokládejme Thalery”) naťukává nejdůležitější slabá místa ekonomie: mají ekonomové příliš nízké standardy, když mluví o úspěšnosti ekonomických teorií? Když akciové trhy generují nesmyslné ceny, proč by se to nemělo dít i na trzích práce? Jak by vypadala evidence-based ekonomická teorie? Hlavně ale Thaler shrnuje, co znamenají poznatky behaviorální ekonomie pro design veřejných politik. Mezi těmi nejvýraznějšími je zjištění studie Raje Chettyho a dalších o efektivitě daňových úlev jako motivace k důchodovému spoření:

![Thaler9](http://byrokrates.cz/wp-content/uploads/2016/02/Thaler9-300x138.png)

(Podobně užitečná pro uvažování o roli ekonomie ve veřejné politice může být poslední knížka Daniho Rodrika _Economics Rules_. Jeden z nejzajímavějších “úryvků” z Rodrikovy práce je [tento obrázek - ekonomické desatero](http://chrisblattman.com/files/2015/12/10-Commandments-of-Economists.jpg) - via @cblatts.)

A konečně - k fenoménu “šťouchání” patří i dlouhá debata o využívání behaviorálních poznatků státem. Čerstvý příspěvek k tématu lze najít na webu VoxEU v [článku od Christiana Schuberta](http://www.voxeu.org/article/note-ethics-nudges). Po praktické stránce viz [data o tom, jaké všechny předplatné nevědomky platí Američané](http://www.nytimes.com/2016/01/30/your-money/cutting-off-recurring-charges-the-easy-way.html?ref=your-money&smid=fb-nytupshot&smtyp=cur&_r=0).

Z témat relevantních pro veřejné politiky v našich zeměpisných šířkách najdete i panely k [genderu (a genderové diskriminaci v práci)](https://www.aeaweb.org/webcasts/2016/Gender.php), [uprchlících](https://www.aeaweb.org/webcasts/2016/Refugees.php) a [digitalizaci a inovaci za účasti mj. spouatora nedávné knihy _The Second Machine Age_ Erika Brynjolfssona](https://www.aeaweb.org/webcasts/2016/Digitization.php)

NB: k tématu automatizace a jiné -ace stojí za pozornost [iniciativa Ministerstva průmyslu Průmysl 4.0](http://www.spcr.cz/images/priloha001-2.pdf) a [studie Úřadu vlády k dopadům digitalizace na trh práce](http://www.vlada.cz/assets/evropske-zalezitosti/analyzy-EU/Dopady-digitalizace-na-trh-prace-CR-a-EU.pdf).
