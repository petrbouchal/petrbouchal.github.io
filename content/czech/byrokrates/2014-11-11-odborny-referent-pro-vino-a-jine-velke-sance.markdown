---
author: Byrokrates
comments: true
date: 2014-11-11 23:03:50+00:00
layout: post
link: http://byrokrates.cz/2014/11/12/odborny-referent-pro-vino-a-jine-velke-sance/
slug: odborny-referent-pro-vino-a-jine-velke-sance
title: Odborný referent pro víno a jiné velké šance
wordpress_id: 1357
categories:
- Lepší státní správa
---

Ten, kdo by rád pracoval pro český stát, musí mít oči na šťopkách a sledovat desítky webů státních institucí, kde jsou vyvěšeny nabídky volných pozic.

Byrokrates chce práce-pro-stát-chtivým zjednodušit život, a tak pod názvem [Práce pro stát](/praceprostat) spouští sledovač volných míst ve státní správě - též dostupný z menu na vršku stránky.

Momentálně hlídá nabídky 28 úřadů a v den s magickým datem 11.11. eviduje 147 volných pozic. Kromě ministerstev sleduje velké úřady jako je např. Česká správa sociálního zabezpečení a další organizace, např. NKÚ.

Stroj je to zatím velmi nedokonalý a v prudkém vývoji (čili _beta_ verzi). Byrokrates se tedy těší na konstruktivní připomínky.

P.S.: Kromě zábavných nabídek (jako je ta z titulku, nebo třeba dřívější _referent oddělení "zvláštní orgán"_) přináší průběžné sledování nabízených pozic i dobré zprávy, mezi nimi několik otevřených výběrových řízení na ředitelské pozice.
