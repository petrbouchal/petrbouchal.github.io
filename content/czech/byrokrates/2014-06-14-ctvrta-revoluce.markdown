---
author: Byrokrates
comments: true
date: 2014-06-14 12:27:54+00:00
layout: post
link: http://byrokrates.cz/2014/06/14/ctvrta-revoluce/
slug: ctvrta-revoluce
title: Čtvrtá revoluce
wordpress_id: 883
categories:
- Lepší státní správa
---

Šéfredaktor _The Economist_ John Micklethwait a jeho kolega Adrian Wooldridge (aka sloupkař Schumpeter) vydali novou knížku [___The Fourth Revolution: The Global Race to Reinvent the State_](http://www.amazon.co.uk/Fourth-Revolution-Global-Reinvent-State-ebook/dp/B00K5B8HT0/ref=sr_1_1?s=digital-text&ie=UTF8&qid=1402358170&sr=1-1&keywords=fourth+revolution).

Recenze ve _Financial Times_ [zde](http://ift.tt/1i5W9IC) ($/registrace nutná); níže video přednášky z minulého týdne, na které autoři knížku představili a na které jsem byl. K tomu dodávám pár rychlých poznámek z akce (knížku jsem zatím nečetl).

<!-- more -->

[youtube https://www.youtube.com/watch?v=KITntbaKPS0]

Ve zkratce:

Čtyři revoluce:





  1. Hobbesova revoluce. Čína a Indie byly na špici v rozvoji státu, ale v Evropě se stát jako instituce a hnací motor řádu ustavuje později. Narozdíl od Číny ale ustavení řádu v Evropě neznamenalo centralizaci ani uzavření se světu.



  2. Liberální revoluce v Británii: práva jednotlivce, omezený a efektivní stát. Stát se co do finančního rozsahu zmenšuje, přitom zároveň poskytuje více veřejných služeb a funguje efektivněji. Důvodem byla změna role státu: omezení korupce, rent, výsluh, sinekur atd.; a cílená snaha o šetření (premiér Gladstone popisoval, jak sbíral a "recykloval" zbytky svíček na úřadech.)



  3.  Sociální stát od začátku 20. století: stát jako progresivní nástroj pro snižování chudoby a zvyšování efektivity ekonomiky; aktivnější stát v reakci na vzestup Německa.



  4. Thatcherovsko-reaganovská revoluce - nedokončená:






<blockquote>
  
> 
> It succeeded in taking the state out of business ... and the idea that government is the great solution to everything has gone, and that is why Reagan and Thatcher won. But in terms of practice it was rather different ... She [Thatcher] brought down welfare spending form 22.9% of GDP all the way down to 22.2% of  GDP. There really wasn't much change in the numbers.
</blockquote>



Nastávající velká změna, kterou autoři předvídají a částečně popisují, přijde





  * z negativních důvodů: "the age of more [and debt financing] is over"



  * a z pozitivních důvodů: technologie významně změnily soukromý sektor a mají potenciál výrazně zvýšit produktivitu veřejného sektoru ("The state is fundamentally a service sector operation"); a změně napomůže i nárůst konkurence ze světa. Tady se autoři obracejí k lehké adoraci Číny - o Číně a Singapuru říkají, že spíše než jejich autoritářský prvky je jejich silnou stránkou čistě snaha o hledání nejlepšího způsobu jak dělat věci, které státní správa dělá.






Několik podstatných témat z přednášky:





  * Vláda, vládnutí a veřejný sektor se mohou měnit, ne že ne.



  * Růst státu a regulací mají na svědomí argumenty a zájmy zleva i zprava: levice chce sociální stát, pravice víc vězení; pravicový bulvár chce méně sociálních dávek, zato neustále volá po nových regulacích, kdykoli se něco přihodí, atd.



  * I lidé na pravici musí o státu uvažovat jinak: přestat s posedlostí zmenšováním a pochopit, že zmenšování státu bez zkvalitňování nemá smysl.



