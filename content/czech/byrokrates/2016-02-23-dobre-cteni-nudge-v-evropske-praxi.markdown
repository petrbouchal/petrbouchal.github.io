---
author: Byrokrates
comments: true
date: 2016-02-23 20:31:38+00:00
layout: post
link: http://byrokrates.cz/2016/02/23/dobre-cteni-nudge-v-evropske-praxi/
slug: dobre-cteni-nudge-v-evropske-praxi
title: 'Dobré čtení: nudge v evropské praxi'
wordpress_id: 1491
categories:
- Zajímavé čtení odjinud
---

Na chvostu [předchozích odkazů k fenoménu nudge](/2016/02/21/dobre-cteni-slet-ekonomu-aneb-stouchani-a-dalsi-vynalezy/) neboli behaviorální ekonomie si ještě dovolím odkázat na [čerstvou studii o využívání behaviorálních přístupů ve veřejných politikách](http://blogs.ec.europa.eu/eupolicylab/behavioural-insights-applied-to-policy-european-report-2016/) [PDF](http://publications.jrc.ec.europa.eu/repository/bitstream/JRC100146/kjna27726enn_new.pdf). Studii před pár dny vypustila Evropská komise, konkrétně její vědecká odnož Joint Research Centre.

<!-- more -->

Najdete tam jak celkové uchopení oblasti, tak výcucy k jednotlivým zemím - za Česko zatím opt-out dárcovství orgánů a (překvapivě) evidence tržeb.

Tento týden k tomu proběhla [konference](https://ec.europa.eu/jrc/en/news/behavioural-sciences-policy-report-launch). JRC má k tématu [širší programa aktivit a starší publikace](https://ec.europa.eu/jrc/en/research/crosscutting-activities/behavioural-insights). Řadu svých sexy aktivit typu policy design a nudge zabalilo do sexy balíčku pod hlavičkou [EU policy lab](http://blogs.ec.europa.eu/eupolicylab/), kde občas pouští na svět i pracovní výstupy a [blogy](http://blogs.ec.europa.eu/eupolicylab/category/notes/). Pro mnohé to bude svítání na lepší časy, kdy Komise bude i apoštolem novějších přístupů k řešení veřejněpolitických problémů...

Krom tohoto praktického výstupu se mi mezitím dostala do rukou [prezentace z akce Světové banky k "druhému proudu" behaviorálních pozantků](http://www.worldbank.org/en/events/2016/02/22/exploring-second-strand-behavioral-economics). Tím se myslí základ našich behaviorálních vzorců v kulturních normách - až k tomu, jestli klasické příklady z teorie her fungují jinak mezi příslušníky vyšších a nižších indických kast.

(Evropský a navíc souhrnný a aktuální pohled na stav využití behaviorálních poznatků nabízí [tento review esej](http://papers.ssrn.com/sol3/papers.cfm?abstract_id=2670772) německého akademika Philippa Hackera, napsaný v reakci na knížku [Nudge and the Law: A European Perspective](http://www.hartpub.co.uk/books/details.asp?isbn=9781849467322), která se na fenomén nudge kouká více právnicky.)

Zajímavá v tomto kontextu bude i knížka Inside the Nudge Unit, příběh britského Behavioural Insights Team. Autorem je zakladatel této "special unit" britské státní správy David Halpern. Doplnil jsem ji na [seznam zajímavých nových knížek](/ke-cteni/), na které se chystám.
